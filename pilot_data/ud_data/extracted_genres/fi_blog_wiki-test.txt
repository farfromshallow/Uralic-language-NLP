Taas teatteriin
Tänäänkin pitäisi mennä teatteriin.
Varasin pupulle ja minulle sekä sille sisarentyttärelleni, joka pääsi Turkuun lakia lukemaan, liput kaupunginteatterin Laulavat sadepisarat -musikaaliin.
Sen jälkeen voisi mennä vaikkapa Suxessiin oluelle.
Muita matkalla sinne?
Päänsärkyä
Tänään hiukan särkee tukkaa.
Eiliset tupaantuliaiset olivat todella mukavat.
Asunto oli aistikas, viinaa oli liikaa, ja pupun kanssa tutustuimme moniin mukaviin ihmisiin.
Mielestäni juhlien hauskin osuus on aina uusien ystävien löytäminen.
Siksi olenkin häissä ja hautajaisissa kimpaantunut, jos meidät on plaseerattu turvallisesti tuttujen pöytään.
Tupaantuliaisista pupu suostui kuin suostuikin lähtemään mukaan sekä Suxessiin että Klubille.
Siellä huomasimme, kuinka harvoin minä käyn yökerhossa ja kuinka ei-koskaan pupu on mukanani.
Kolme vanhaa tuttavaani tuli rupattelemaan ja samalla kyselemään, kuka on mukanani oleva uusi komea mies.
Kiva siinä on sitten selittää tämän uuden naaman olevan mieheni ja puolisoni jo yhdeksättä vuotta...
Ja vihdoin ja viimein tapasin Mopsin.
Osoitin tyttönimeni todellakin olevan Marple, kun yhdistelin päässäni ihmisten nimiä, ammatteja ja harrastuksia.
Kun vielä viimeisenä johtolankana oli Mopsin nettiin aiemmin postaama kuva pukuliivistä, saatoin lopulta mennä koputtamaan minulle tuntemattoman nuorenmiehen olkapäätä ja esittäytymään.
Doctor Livingstone, I presume..?
On aina hauska saada nimille naamat.
Mopsi aika hyvin vastasi sitä kuvaa, minkä olen hänestä mielessäni luonut.
Ehkä hiukan pidempi vain.
ONNELLISTA JOULUA : )
Haluan toivottaa hyvää, rauhallista ja onnellista joulua kaikille tutuille ja tuntemattomille, ystäville ja rakkaille!
Lämmin sydän täynnä rakkautta loistaa ympärilleen jouluvaloa.
Rakkauden ken laittaa kiertämään ei koskaan yksin jää hän pimeään.
Sen minkä annat puhtain sydämin se tulee luokses aina takaisin.
”War is over”
Intohimoinen - jälleen!
Nykyisin ei juuri löydy naistenlehteä, joka ei sisältäisi seksipalstaa tai suhdeongelmiin ja sen parantamisvinkkeihin keskittynyttä artikkelia.
Kirjakauppojen tarjonta on myös runsasta, on seksi- ja asento-oppaita, mutta moninkertaisesti enemmän on parisuhdeoppaita.
Ihmiset vaativat yhä parempaa seksiä, tai vastaavasti haluaisivat kuulla, että vähemmälläkin seksillä selviää tästä elämästä.
He hakevat näitä tietoja kirjoista ja lukevat kumppanilleen niitä kohtia, jossa käsitellään juuri heidän toivettaan.
Parisuhdekirjoissa yritetään selittää miesten ja naisten tunnemaailman ja kokemusten eroja, yritetään yhdistää niitä ja ehdottaa kompromisseja - ainakin näin päällisin puolin.
Selailen joskus näitä oppaita ihan senkin vuoksi, että yritän saada jonkun vinkin seuraavaksi aiheeksi.
Seksistä löytyy varmasti asioita, joita emme ole käsitelleet - parisuhteista puhumattakaan!
Olen monesti aikaisemmin sanonut, että en halua puhua rakkaudesta, sillä se on vaikea aihe.
Minua on usein syytetty tästä, väitetty, etten arvostaisi rakkautta verrattuna seksiin.
Se ei pidä paikkaansa, seksistä on vain niin paljon helpompi kirjoittaa ymmärrettävästi, sillä vaikka seksikin on tunneasia, niin rakkaus on ihan pelkästään sitä.
On helpompi määritellä esimerkiksi hyvää seksiä, kuin hyvää rakkautta.
Ja kuitenkin, jokaisella on näistä kahdesta asiasta ihan oma käsityksensä.
Tällä kertaa yritän ottaa huomioon myös vähän rakkautta tai ainakin tunnetasolla olevaa yhteyttä ja sen tärkeyttä seksissä.
Nimittäin yhtenä suurena ryhmänä näissä parisuhdeoppaissa on kirjoja, jotka keskittyvät sammuneen intohimon löytämiseen.
Eli rakkautta ja kipinöintiä, jopa roihuavaa tulta on ollut, mutta se on hiipunut.
”Miten saada himot hyrräämään uudestaan vanhaan kumppaniin” -kirjat ovat vallanneet kauppojen tiskit.
Ostin yhden oppaan, Elisabeth Wilsonin kirjan Passionerad - igen! (Intohimoinen - jälleen!), jotta tietäisin mitä niissä kirjoitetaan.
Eivät nämä kirjat juurikaan poikkea niistä mitä nuoremmille ja suhteen alussa oleville annetaan opasteeksi.
Niissä kehotetaan kertomaan toiveensa heti ja suoraan.
Uudelleen virittäviäkin kehotetaan keskustelemaan toiveistaan, mutta nyt otetaan huomioon se, että ollaan oltu yhdessä jo vuosia, ehkä vuosikymmeniä ilman, että näitä toiveita on koskaan oikeasti tuotu toisen tietoon.
Tai ehkä on tuotu, mutta toinen ei ole kuunnellut.
Tilanne on siis lähtökohdiltaan huomattavasti vaikeampi.
Näin ainakin oletan siitä huolimatta, että kumppanit tuntevat toisensa ja ovat läheisiä, tai vuosien yhdessäolon vuoksi pitäisi näin olla.
Nuorena omien toiveiden esille tuominen on vaikeaa siksi, että ollaan niin häveliäitä, tahdotaan miellyttää, tahdotaan hyväksyntää.
Tuomalla toiveensa esille pelätään hylätyksi tulemista.
Pelätään, että ollaan liian vaativia tai että arvostellaan kumppanin taitoja ja kykyä tyydyttää, pelätään hänen loukkaantuvan.
Toivotaan vain hiljaa, että asiat paranevat itsestään, että kaikki asettuu kohdalleen, kun tunnetaan vähän paremmin ja rakastetaan oikein paljon, silloin uskalletaan kyllä kertoa enemmän omista toiveista.
Jos näin tapahtuisi, niin silloinhan ei näitä uudelleenvirittelyoppaita tarvittaisi ollenkaan, eikö niin?
Uudelleenvirittelyn tarpeessa voi olla kyse myös siitä, että toinen haluaa ja toinen ei, tai että seksi on käynyt vuosien saatossa niin tutuksi ja vähän yksitoikkoiseksi, että kumpikaan ei sitä pahemmin kaipaa.
”Mitä me vanhat ihmiset, ei meidän kuulu enää piehtaroida sängyssä” tai ”Onneksi vaihdevuodet alkoivat, niin ei tarvitse enää harrastaa seksiä”.
Tällaistakin voi vielä kuulla tai lukea.
Samalla on niitä viriilejä senioreita, jotka ovat onnettomia toisen sairastuessa siitä, että seksi loppuu ja miettivät, miten sitä voisi jatkaa.
Eräs, jo yli 70-vuotias mies keskusteli psykologin kanssa siitä, että hän haluaisi jatkaa seksielämää, mutta hänen vaimonsa sairastaa vakavaa tautia, eikä enää pysty harrastamaan seksiä.
Hän oli löytänyt viehättävän naisen, jonka kanssa se olisi mahdollista, mutta hän ei tiennyt, että pitäisikö keskustella asiasta ensin vaimon kanssa.
Psykologilla oli vaikea tehtävä ja hän yritti antaa miehelle diplomaattisen vastauksen:
”Voisiko vaimosi paremmin jos pyytäisit tätä lupaa tai kertoisit, että harrastat seksiä toisen naisen kanssa?
Voisitko itse paremmin, jos seksielämäsi jatkuisi?”
Se ei ole tiedossa, minkä vaihtoehdon mies valitsi.
Itse uskon hänen valinneet seksin toisen kumppanin kanssa, eikä hän kertonut tätä vaimolleen ja lisännyt näin hänen taakkaansa jo muutenkin vaikean sairauden kanssa.
Onko tämä moraalisesti oikein, sitä on vaikea sanoa.
Yhtä oikeaa vastausta ei tällaisiin asioihin koskaan ole.
Voimme tehdä asiallisesti kaikenlaisia sopimuksia kun aloitamme suhteen tai avioliiton, esimerkiksi avioehdon suojataksemme varallisuuttamme, mutta emme juuri koskaan sovi etukäteen, että miten toimimme, kun toinen sairastuu tai ei enää muuten halua seksiä.
Selatessani tätä ostamaani opasta löysin siitä kaikki vinkit, jotka löytyvät muistakin oppaista, ja joilla parannetaan seksiä ja orgasmin saantia.
Niitä on nyt turha käydä läpi, sillä olemme keskustelleet niistä niin paljon ja voimme vielä jatkaa niistä kommenteissa.
Käyn nyt vapaasti läpi kirjaa, omin kommentein, ja kertomalla muutamia kirjan kirjoittajan mielestä tärkeitä vinkkejä vanhan suhteen elvyttämiseksi.
Ensimmäinen tärkeä asia on, ”Älä odota että seksi vaan tapahtuu”, vaan hakeudu toimintaan.
Hakeudu toteuttamaan sitä, valmistele sitä.
Menet töihin vaikka väsyttää tai olisit alavireessä, soitat äidillesi tai anopille, vaikka sinulla olisi stressiä, laitat ruokaa lapsillesi ja hoidat kotiasi, vaikka päätäsi särkee.
Miksi et nauttisi ja harrastaisi seksiä näistä tuntemuksista huolimatta?
Ihokosketus, seksi ja orgasmi saavat sinut voimaan paremmin, miksi olla pidättyväinen, kun voisit saada helpotusta oloosi?
Toinen tärkeä asia on keskusteleminen.
Mykkäkoulu ei koskaan lähennä teitä, eikä koskaan lisää seksin määrää.
Päinvastoin!
Se vähäinenkin seksi ja läheisyys tulevat vaikeammiksi toteuttaa.
Kolmas tärkeä asia on näyttää Rakkaus.
Näytä rakkautesi kumppaniisi seksin avulla.
Ajattele miten voisit tyydyttää häntä enemmän ja paremmin, miten voisit saada hänet nauttimaan ja haluamaan enemmän.
Ponnistelkaa toistenne vuoksi!
Naiset tuntevat yleensä, että kumppani rakastaa häntä, kun heillä on pitkiä keskusteluja.
Miehet tuntevat yleensä, että nainen rakastaa, kun hän suostuu useammin seksiin.
Nainen hellittelee miestä halaamalla, pusimalla ja laittamalle hänelle miehen lempiruokaa.
Mies taas hellittelee naista auttamalla kotitöissä, pesemällä auton ja tekemällä kodin huoltotöitä.
Tämä on hienoa, mutta hellitellä voi myös seksillä.
Rakkauttaan voi todella näyttää myös seksillä ja hyväilyillä.
Neljänneksi tärkein asia on olla Nainen ja Mies!
Tasa-arvo on hieno asia ja tärkeä, jotta voisimme elää ihmisarvoista elämää.
On kuitenkin tärkeä pysyä naisena ja miehenä, muuten kiinnostus toisiamme kohtaan loppuu.
Naisena voin antaa oman vinkin tähän, olkaa hyvät naiset naisia niin usein kuin vain voitte.
Pukeutukaa kuin nainen, hoitakaa hiuksianne, kasvojanne, ihoanne.
Käyttäkää ainakin tuoksuja ja vartalotuotteita, jos meikkaaminen ei tunnu omalta jutulta.
Ostakaa kauniita alusvaatteita ja sukkia ja ainakin yhdet ”iki-ihanat kengät”.
Kuunnelkaa lempimusiikkianne, tanssikaa aina, kun se on mahdollista (kotonakin voi tanssia!).
Olkaa niin usein naisystävienne seurassa, kuin se on mahdollista, sillä he jakavat samat ajatukset kanssanne.
Olkaa iloisia naiseudesta yksin ja muiden naisten seurassa.
Toivon, että miehet antaisivat omat vinkkinsä kommenteissa.
Paluu nr. 1
Mirikan läksiäisissä juhlakalun kanssa
Ensimmäiset läksiäiset on nyt virallisesti takana, kun Mirika lähtee viikonloppuna takaisin Vaasaan.
Outoa...
Aika menee niin nopeasti!
Nyt on täällä oltu 3,5 kk ja edessä enää reilu kuukausi.
Just eilen puhuttiin, miten vasta nyt oikeastaan tuntuu, että tää on koti, ja elämä rullailee ihan normaalisti, on ehtinyt kehittää omat rutiinit uuteen paikkaan, ja sitten ollaankin jo lähdössä takaisin kotiin.
Omalta osaltani Suomeen ravaamiset alkavat tänään, kun lähden iltapäivällä kohti Schipholia ja sitten Helsinki-Vantaata.
Hassu fiilis, koska en ole ollut ikinä yhtäjaksoisesti näin kauan pois Suomesta.
Mieleen on ehtinyt nousta kuva lähes täydellisestä maasta, jossa aina paistaa aurinko ja kaikki on aina hyvin :D
Ja todellisuus on varmaan se, että ahdistun jo lentokentällä, kun kaikki puhuu suomea.
Mutta ihanaa päästä lomalle ja nähdä perhettä, poikaystävää ja ystäviä.
Iskä ehti jo paeta mua Japaniin täksi viikonlopuksi, mutta palaa kuitenkin sunnuntaina :)
Ai niin, ja huivitragediat jatkuvat.
Heti ensimmäisissä bileissä helmikuussa hävitin mun Mulberry-huivin, ja mitä tapahtui tällä viikolla?
Ajattelin pestä pyykkiä, ja iskin mun nykyisen lempparin, rusehtavan leo-huivin, koneeseen tumman pyykin sekaan.
En ollut ihan varma, mitä materiaalia se oli, mutta ajattelin, että menkööt.
No, materiaali selvisi sitten pesun jälkeen:
Mites tää mun uus huovutus-harrastus?
Joo... Villaa taisi olla.
Kutistu ehkä 10-kertaisesti ja näyttää nyt joltain hippimummelin päähineeltä.
Nyt jatkuu pakkaaminen, ja neljältä pitäisi istua junassa kohti Amsterdamia ja Schipholin lentokenttää.
Ihanaa, että alkoi tässä ehkä pari minuuttia sitten järkyttävä ukkosmyrsky.
Raahaa siinä sitten tota jättilaukkua toiselle puolelle kaupunkia...
Jauheliha-pekonikastike kera pastan, salaatin ja hunajaisten rakuunaporkkanoiden
Helppoa ja nopeaa ruokaa...
Jauheliha-pekonikastikkeessa on lihojen lisäksi sipulia, tuoreita herkkusieniä pieniksi paloiteltuna ( antoivat mukavan lisämaun), tomaattipyrettä, vaaleaa ja tummaa suurustetta ja mausteita.
Nesteenä vesi ja lopussa laitoin lorauksen 5% ruokakermaa.
Kastikkeen säimme tuoretagliatellen kera.
Hunajaiset rakuunaporkkanat;
kuorittuja porkkanoita viipaleina -> keitetään/höyrytetään  kypsiksi ja lämpiminä maustetaan suolalla, juoksevalla hunajalla, rakuunalla, eikä pieni nokare voitakaan ole pahitteeksi
Salaatissa on ihan perusaineksia arkiseen vihersalaattiin...
mukavaa lisämakua antoi sekaan kuutioimani omena.
Hunajaiset rakuunaporkkanat ovat ihania...kokeilkaas!
Ilmari kavereineen
Hieman pitkäksi venähtäneellä vappuajelulla poikkesimme kotimatkalla pikaisesti Kempeleen Rossossa syömässä... ihan vaan pitsaa.
Kalapitsaa tulee harvemmin syötyä, joten valintani oli Ilmari rukiisella pohjalla.
Ilmarissa on bearnaisekastike, kylmäsavulohta, kapriksia, katkarapuja, marinoitua punasipulia ( tämä oli todella hyvää...minulla punasipulikausi jatkuu vaan...), juustoa ja pestoa.
Kuumana oli ihan hyvää, vaan jäähtyneenä rupesi jo maku tökkimään ....
bearnaisesoosi oli aika hallitseva koko pitsassa.
Hinta oli vappupäivänä Ilmarilla 11.90 e, vaan hintoja näytetään taas nostaneen ja nyt lista näyttää hinnaksi 12.10 e.
Toki hintaan kuuluu raastepöydän ( huom! nimi ei siis ollut salaattipöytä) antimet...
tällä kertaa jätin kuitenkin kaalin, punajuuren ja porkkkanaraasteen syömiset sikseen.
Ikävä sanoa, vaan mielestäni Ilmari ei ollut hintaansa väärtti
Kanssasyöjä valitsi tutun ja turvallisen Quattro Stagionin rukiisella pohjalla.
Vappupäivänä oli hinta 9.80 e ja nyt listan mukainen hinta on 10.20 e....
pitsa oli ihan ok, mutta....
Vaikkeivat pitsat nyt ihan top kymppiin meidän mielestämme päässeekäänt, on kuitenkin ihan kiva käydä erilaisissa paikoissa katsastamassa niiden antia
Yhtään eivät häpiä oman paikkakunnan pitsapaikan ( Ruokakeidas) pitsat...vaikkeivat olekaan ruispohjaan tehtyjä...
Tässä kuvassa on joskus viime syksynä nautittu kebabpitsa ( ihan eka minun elämässäni) ... toki kebabin kaverina muitakin täytteitä.
Kyllähän kebab pitsaankin passaa, vaan minä nautin siitä kuitenkin enmmän eihan kebab salaattina tai joskus jopa ranskalaisilla .
Vaan onhan sitä edes kerran kokeiltava....
... ja kinkku-tonnikala-katkarapupitsa.
Peruspitsaa, vaan hyvää!
Eikä hintakaan päätä huimaa
Paistetut munat...
ei toilaan...makeaa herkkuahan nimi tarkoittaa....
En mullään muista kenen blogissa näin ihan hiljattain tällaisen helpon herkun ....
tai oikeastaan herkkuhan on kaikille tuttu, vaan se oli nimetty näin hauskasti siinä jossakin blogissa.
Hihkaskoon ken tunnistaa nimityksen omakseen, niin linkitän...
Meillä "paistettuihin muniin" laitettiin tällä kertaa sitruunarahkaa + vatkattavaa vaniljakastiketta + vispikermaa vaahdotettuna + sitruunanmehua + sokeria ja keltuaiset ovat  aprikoosia.
Ihanan raikkaan makuista oli ja helppoa ja nopeaa tehdä.
Mustaviirukipuaja (Xiphorhynchus lachrymosus) on Etelä-Amerikan luoteisosissa ja Keski-Amerikassa tavattava kipuajiin kuuluva varpuslintu.
Kooltaan mustaviirukipuaja on noin 23 cm.
Lajin pää on valkoinen ja tihesti musta viiruinen.
Linnun selkä on valkoisen ja mustan kirjava.
Mustaviirukpuajan siivet ja pyrstö ovat väriltään tumman kastanjanruskeat.
Vatsa on mustavlkoviiruinen.
Laji on hyvin helppo tunnistaa ja ainoastaan vähemmän viiruisen X. l. alarum- alalajin voi sekoittaa kaakaokipuajaan (Xiphorhynchus susurrans).
Mustaviirukipuajaa tavataan Kolumbiasta, Costa Ricasta, Ecuadorista, Nicaraguasta ja Panamasta.
Laji elää subtrooppisten kosteiden metsien latvuskerroksissa ja harvemmin myös metsien laitaimlla.
Yleensä linnut pysyttelevät alankomailla alle 1 200 metrin korkeudella merenpinnasta.
Mustaviirukipuajat liikkuvat yksin tai pareittain puitten latvuksissa yleensä korkeammalla puissa kuin muut kipuajalajit.
Lajin pesimäaika kestää helmikuusta toukokuulle.
Synnytys on raskauden päätösvaihe, jossa nisäkkäillä naaraan kohdussa kasvanut poikanen siirtyy ulkomaailmaan naaraan emättimen kautta.
Ihmisillä synnytys tapahtuu keskimäärin noin 38 viikon kuluttua hedelmöittymisestä.
Raskaus on täysiaikainen, kun se on kestänyt vähintään 37 ja enintään 42 viikkoa.
Synnytys voidaan jakaa kolmeen vaiheeseen, joita ovat avautumisvaihe, ponnistusvaihe ja raskausjäännösten poistuminen.
Yleensä synnytys alkaa kohdun supistuksilla, jotka ovat ensin harvempia ja tihenevät sekä voimistuvat kohti ponnistusvaihetta.
Kohdun alaosa ja emätin laajenevat supistuksien johdosta synnytyskanavaksi, jolloin yleensä sikiökalvot puhkeavat ja lapsivesi poistuu emättimen kautta ulos.
Lapsiveden meno voi tapahtua myös ennen supistuksien alkamista.
Avautumisvaihe alkaa, kun supistuksia tulee säännöllisesti noin 10 minuutin välein.
Kohdunkaula lyhenee ja kohdunsuu avautuu.
Kun kohdunkaula on halkaisijaltaan 10 senttimetriä ja sikiön pää laskeutunut lantionpohjalle, avautumisvaiheen katsotaan päättyneen.
Kestoltaan avautumisvaihe vaihtelee viiden ja kymmenen tunnin välillä.
Sikiön pään laskeuduttua lantionpohjalle se alkaa painaa supistusten aikana äidin peräaukkoa, mikä saa äidille aikaan voimakkaita ponnistuksia.
Ponnistusvaiheessa, joka kestää puolesta tunnista kahteen, sikiö syntyy normaalisti pää edellä kasvojen ollessa äidin selkää kohden.
Liian nopea pään ulostulo saattaa aiheuttaa välilihan repeämiä.
Pään synnyttyä kätilö avustaa ensin vuorotellen sikiön olkapäät ja sitten lopun kehon ulos äidistä.
Ponnistusvaihe päättyy lapsen syntymään.
Näiden synnytysvaiheiden jälkeen äidistä poistuvat viimeisessä vaiheessa, jälkeisvaiheessa, sikiökalvot ja istukka.
Synnytyksen jälkeen voi vielä tuntua jälkipolttoja, jotka johtuvat kohdun supistelusta sen palatessa normaaliin kokoonsa.
Sikiö voi syntyä eri tarjonnalla.
Jos synnytys ei onnistu äidin omin voimin, synnytystä avustetaan synnytysinstrumenteilla, lähinnä imukupeilla tai pihdeillä.
Vaikeammissa tapauksissa tehdään keisarinleikkaus.
Lapsi voi myös kuolla ennen syntymäänsä.
Arviolta 0.5 % raskauksista päättyy kohtukuolemaan.
Suomessa kohtukuolematapauksia on noin 500 vuosittain.
Nykyisin synnytys tapahtuu sairaaloissa, koska normaalistikin alkanut synnytys voi muuttua vaaralliseksi äidille, sikiölle tai molemmille.
Yleensä synnytys kuitenkin tapahtuu itsestään eikä avustavia toimenpiteitä tarvita.
Aikaisemmin synnytettiin kotioloissa, yleensä saunassa.
Synnytykseen liittyvän kivun voimakkuus on yksilöllistä, ja sen hallintaan on käytettävissä tehokkaita keinoja.
Suomalainen Kirjakauppa Oy (mainonnassa myös Suomalainen) on suomalainen kirjakauppaketju, jonka omistaa Rautakirja.
Myymäläketju on Suomen laajimpia ja myymälöiden lukumäärää täydentää verkkokauppa.
Suomalainen Kirjakauppa perustettiin vuonna 1912, ja Rautakirja on omistanut sen vuodesta 1924.
Verkkokirjakauppa perustettiin vuonna 1999.
Suomalainen Kirjakauppa kasvoi Suomen suurimmaksi kirjakauppaketjuksi vuonna 1997, jolloin Stockmannin omistama Akateeminen Kirjakauppa myi sille kuusi myymälää Jyväskylästä, Oulusta, Joensuusta, Lappeenrannasta, Kuopiosta sekä Vaasasta.
Ketjun markkina-asemasta on käyty jonkin verran keskustelua.
Kevyesti päällystetty paperi (engl. light weight coated paper; LWC) tarkoittaa puupitoista paperilaatua.
Se eroaa SC-paperista siinä, että LWC-paperi on laadukkaampaa, vaaleampaa ja kiiltävämpää.
LWC-paperia käytetään muun muassa lehdissä ja suoramainontatuotteissa.
LWC-paperia korkeampipitasoinen laatu on MWC-paperi, joka on keskiraskaasti päällystettyä.
Trouble Bound Gospel on suomalainen rockyhtye.
Yhtye perustettiin vuonna 1994 Turussa.
Yhtye on julkaissut kolme täyspitkää albumia.
Tuulikannel on vanha kielisoitin, jonka suunnikkaanmuotoisen kaikupohjan päälle on viritetty kieliä.
Sitä kutsutaan joskus myös aioloksenharpuksi, koska Aiolos on kreikkalaisessa mytologiassa tuulten haltija.
Se ripustettiin paikkaan, jossa ilmavirta sai kielet soimaan.
Sitä on keskiajalla sanottu noituuden välikappaleeksi.
Urheilukanava on suomalainen urheiluun erikoistunut televisiokanava, joka näkyy maksutta useimmissa kaapeliverkoissa sekä maanpäällisessä digiverkossa.
Suomen Urheilutelevisio Oy sai valtakunnallisen toimiluvan digitaaliseen televisioverkkoon vuonna 2000 ja noin vuotta myöhemmin, 27. elokuuta 2001 kello 15 Urheilukanava aloitti lähetyksensä.
Urheilukanavan toimitusjohtaja on Sanoma Television Oy / Nelonen Median liiketoimintajohtaja Hans Edin.
Kanavalla on myös teksti-tv, mutta 1. toukokuuta 2009 alkaen kanavan teksti-tv-lähetyksenä on TekstiNelonen.
Urheilukanavan omistaa Sanoma-konserniin kuuluva Sanoma Entertainment.
Se omisti yhtiöstä aiemmin 17,55 % ja tuli enemmistöomistajaksi 3. elokuuta 2007 ostettuaan Sportup Finland Oy:n, joka omisti 49,9 % Suomen Urheilutelevisio Oy:n osakkeista.
Kesäkuussa 2009 Sanoma Entertainment osti Suomen Urheilutelevision loput osakkeet.
Urheilukanava lähettää muun muassa jalkapalloa, esim. Liigacupin finaalin keväisin, sekä pesäpalloa, jääkiekkoa (Mestis ja Sveitsin jääkiekkoliiga), salibandya, yleisurheilua, golfia, moottoriurheilua ja tennistä.
Jalkapallossa se on näyttänyt Saksan, Italian, Espanjan, Alankomaiden, Ruotsin ja Suomen pääsarjoja.
Jalkapallon pääasiallisena selostajana toimii Tuomas Virkkunen.
Urheilukanava näyttää myös raviurheilua.
Ravi-tv-ohjelma on kolmipuolinen, kun Aamupala näytetään joka aamu ja Illan huippuhetket joka ilta.
Raviohjelmistoon kuuluu myös Pelivihjeet.
Urheilukanava esitti 23. joulukuuta 2007 Espanjan jalkapallon pääsarjan klassikko-ottelun Barcelona – Real Madrid, joka keräsi parhaimmillaan 135 000 katsojaa.
11. huhtikuuta 2009 Urheilukanava esitti Vaasan Sport – Porin Ässät välillä pelatun SM-liigakarsinnan seitsemännen ja ratkaisevan ottelun.
Ottelua seurasi keskimäärin 224 000 ja parhaimmillaan 266 000 katsojaa, mikä on Urheilukanavan katsojaennätys.
Meänteis, tai Määnteinen on 1950- ja 1960-luvulla Saariselän Lankojärvellä turvekammissa asunut erakko.
Nimi tarkoitti saamelaisen mytologian metsänhaltijaa.
Hänen oikea nimensä on Reijo Savinainen.
Hän kuuluu Lapin legendaarisiksi henkilöiksi päätyneiden joukkoon, tosin hän ei ole niin tunnettu kuin esimerkiksi Mosku tai Raja-Jooseppi tai Nätti-Jussi.
Muiden vastaavien henkilöiden tavoin tarinat hänestä ovat muokkautuneet eri muotoihin riippuen kulloisestakin kertojasta.
Ainakin hän tuli hyvin tutuksi monelle 1950-luvulla Saariselän alueella vaeltaneelle.
Kerrotaan kämppien jääneen hänen käyntinsä jälkeen erityisen siistiin kuntoon ja joskus vieraskirjaan oli jäänyt häneltä viesti.
Kirjailija Kullervo Kemppinen kertoo hänestä kirjoissaan.
Sen mukaan Meänteis pihisti retkeilijöiden eväitä ja muutenkin välillä hätyytteli, syyksi on sanottu halua karkottaa ihmiset pois erämaasta.
Tästä hän joutui myös käräjille.
Meänteis oli rakentanut Lankojärvelle kammin lisäksi niliaitan ja yhdestä puusta veistetyn ruuhen.
Virkavalta ei pitkään antanut miehen erakoitua vaan Meänteis joutui lähtemään Lankojärveltä.
Sittemmin Saariselän alueelle perustetun UKK-kansallispuiston vuoksi asuinkenttä hävitettiin.
Jotain merkkejä asuinkentästä on silti vielä nähtävillä Lankojärvellä.
Meänteis itse meni naimisiin ja muutti myöhemmin Kainuuseen jossa hän nykyisin asuu.
Yrjö Teeriahon kirjassa Pitkin poikin Saariselkää ja muita Lapin takamaita (Ykin Kartat Oy, 2005) Meänteis kertoo itse oman tarinansa ja oikaisee samalla Kemppisen kirjoissa hänestä kerrottuja tietoja.
Lapin Kansa-lehdessä julkaistiin myös silloin 69-vuotiaan Meänteisin haastattelu 1. lokakuuta 2005.
Myriam Bédard (s. 22. joulukuuta 1969 Neufchâtel, Québec, Kanada) on kanadalainen entinen ampumahiihtäjä ja kaksinkertainen olympiavoittaja.
Bédardista tuli vuonna 1991 ensimmäinen kanadalainen ampumahiihtäjä, joka voitti maailmancupin osakilpailun.
Hän muodosti Kanadan ampumahiihtojoukkueen Albertvillen talviolympialaisissa 1992 ja voitti pronssia 15 kilometrillä.
Seuraavana vuonna hän voitti maailmanmestaruuden 7,5 km:llä ja saavutti hopeaa 15 km:llä.
Vuonna 1994 Lillehammerin talviolympialaisissa Bédard voitti naisten molemmat henkilökohtaiset matkat: 7,5 km ja 15 km.
Bédard piti taukoa urheilusta lyhyesti synnyttääkseen ensimmäisen lapsensa (isä ampumahiihtäjä Jean Paquet).
Hänen paluunsa ladulle ei ollut kovin onnistunut johtuen useista loukkaantumisista.
Hän lopetti uransa Naganon talvikisojen 1998 jälkeen.
Keväällä 2004 Bédard oli mukana sponsorointiskandaalissa, jossa hän syytti entistä työnantajaansa VIA Railia siitä, että hänet oli pakotettu eroamaan vuonna 2002.
Tatjana Levina (ven. Татьяна Левина, s. 28. helmikuuta 1977) on venäläinen pikajuoksija.
Levina karsiutui Münchenin EM-kisoissa 2002 400 metrin juoksun alkuerissä ajalla 52,56.
Kaksi vuotta myöhemmin hän oli Budapestin sisäratojen MM-kisoissa mukana Venäjän joukkueessa, joka voitti MM-kultaa 4 x 400 metrin viestijuoksussa.
Myöhemmin samana vuonna hän karsiutui Ateenan olympialaisissa 200 metrin juoksun toisissa alkuerissä ajalla 23,23.
Moskovan sisäratojen MM-kisoissa 2006 hän oli jälleen mukana Venäjän viestikultaa voittaneessa joukkueessa.
Mammoth Mountain on tulivuori Kalifornian osavaltiossa Yhdysvalloissa.
Vuori on muodostunut pitkässä sarjassa purkauksia noin 200 000 vuotta sitten.
Purkaukset kestivät noin 50 000 vuotta.
Vuori on kuitenkin edelleen aktiivinen ja viimeinen pieni purkaus tapahtui 600 vuotta sitten.
Nikolaj Znaider (s. 5. heinäkuuta 1975) on tanskalainen viulisti.
Hänellä on puolalais-israelilaisia sukujuuria.
Hän on tehnyt yhteistyötä useiden kansainvälisten, varsinkin yhdysvaltalaisten orkesterien kanssa ja levyttänyt mm. Johannes Brahmsia.
Hän voitti belgialaisen Kuningatar Elisabetin musiikkikilpailun vuonna 1997.
The Puppet Master on King Diamond -yhtyeen yhdestoista studioalbumi.
Levy on äänietty Los Angered Recordsissa, Ruotsissa ja Nomad Recording Studiossa, U.S.A.:ssa.
Albumin ovat tuottaneet levy-yhtiöt Massacre Records ja Metal Blade Records.
Levy on konseptialbumi jonka tarina kertoo Budapestissa olevasta nukketeatterista.
Itse tarinakin sijoittuu nukkejen maailmaan.
King Diamond sai idean levylle keikkaillessaan Mercyful Faten kanssa Euroopassa.
Vapaapäivänään hän oli nähnyt suuren Kansallisen Nukketeatterin, jossa esitetään vain nukketeatteria.
Asia herätti hänessä kysymyksiä, ja myöhemmin selaillessaan muistilappujaan hän havaitsi nukketeatteritarinaan liittyvän potentiaalin.
Mammografiaseulonta on mammografiakuvauksen avulla tapahtuva rintasyövän seulontatutkimus.
Mammografia on rinnan röntgenkuvaus, jonka avulla tutkitaan rinnan kasvaimia ja muutoksia.
Seulonnan tavoitteena on rintasyöpien varhainen löytäminen ja hoitaminen, ja siten väestön rintasyöpäkuolleisuuden alentaminen.
Mammografiaseulonnan on todettu vähentävän rintasyövästä johtuvia kuolemia 40–74-vuotiailla naisilla .
Rintasyövän ilmaantuvuus on ollut Suomessa viime vuosikymmeninä jatkuvasti kasvussa, mutta samaan aikaan kuolleisuus tautiin on vähentynyt .
Mammografiaseulonnan tehosta ja laadusta on julkaistu useita kattavia tutkimuksia, joihin on osallistunut satoja tuhansia naisia, ja joiden seuranta-aika on ollut 10–20 vuotta; analyysit on tehty 14 vuoden seuranta-ajalla.
Rintasyöpäseulonta mammografian avulla ehkäisee rintasyövästä johtuvia kuolemia 50–69-vuotiailla naisilla noin 20–35 prosenttia, jolloin suhteellinen riski eli riski kuolla rintasyöpään verrattuna seulomattomiin naisiin on 0,84.
Nuoremmassa ikäluokassa eli 40–49-vuotiailla naisilla kuolleisuuden vähenemä on jonkin verran pienempi, ja suhteellinen riski on 0,85.
Luvut tarkoittavat, että yhden rintasyöpäkuoleman välttämiseksi täytyy seuloa 1224 naista ikäluokassa 50–69 vuotta tai 1792 naista ikäluokassa 40–49 vuotta.
Seulontamammografian herkkyys eli sensitiivisyys rintasyövän löytämisessä on noin 71–96 prosenttia ja tarkkuus eli spesifisyys 94–97 prosenttia.
Luvut vaihtelevat jonkin verran eri aikona ja eri maissa tehtyjen tutkimusten välillä.
Alle 35-vuotiailla naisilla kuvauksen herkkyys on jonkin verran pienempi, ja heille rinnan ultraäänitutkimus saattaa olla mammografiaa parempi vaihtoehto.
Niistä naisista, joiden seulontamammografiakuvissa näkyy poikkeavia löydöksiä, lopulta ainoastaan viidellä prosentilla todetaan rintasyöpä.
Syöpien havaitsemistodennäköisyyden suhteen ei ole huomattu merkittäviä eroja perinteisen filmiä käyttävän kuvauksen ja uudemman digitaalimammografian välillä.
Vuosittain tehdyn seulonnan sensitiivisyys on parempi kuin joka toinen vuosi tai harvemmin suoritetun kuvauksen, mutta vastaavasti säteilyriskit ovat suuremmat.
Seulonnan riski/hyöty-suhde eli hyöty verrattuna mammografian aiheuttamiin haittoihin vaikuttaa olevan paras, kun seulontaväli on kahdesta viiteen vuoteen.
Mammografiakuvausten tärkeimpänä riskinä pidetään säteilyn aiheuttamia syöpätapauksia.
Mammografiaseulonnan hyödyt eli rintasyöpien aikaisempi havaitseminen ja rintasyöpäkuolleisuuden väheneminen ovat huomattavasti riskejä suuremmat, kun seulontaan osallistuvat naiset ovat yli 50-vuotiaita.
Ikäluokassa 30–49 vuotta hyöty on hieman pienempi, mutta ylittää silti riskit.
Rintasyöpäseulonnassa havaitaan laskennallisesti noin 105 syöpää jokaista mammografiasäteilyn aiheuttamaa syöpää kohti, kun kuvattavat ovat 50–59-vuotiaita ja kuvaus tehdään kolmen vuoden välein.
Ikäluokassa 60–69 vuotta vastaava luku on 241.
Nuoremmilla naisilla luvut ovat pienempiä: 40–49-vuotiailla havaitaan 48 syöpää jokaista aiheutettua kohti ja 30–39-vuotiailla 13 syöpää, kun seulonta tapahtuu kolmen vuoden välein eikä naisten lähisukulaisilla ole esiintynyt rintasyöpää.
Jos ensimmäisen asteen sukulaisnaisilla (äiti, sisko, tytär) esiintyy rintasyöpää, on perusteltua aloittaa seulonnat aiemmin ja mahdollisesti tehdä niitä tiheämmin väliajoin.
Mammografiaseulonnat aloitettiin Suomessa vuonna 1987, ja Kansanterveysasetuksen (1992) mukaan kuntien täytyi järjestää maksuton seulonta kahden vuoden välein 50–59-vuotiaille naisille.
Vuoden 2007 alussa astui voimaan uusi Valtioneuvoston asetus seulonnoista (1339/2006), jolla laajennettiin maksuton rintasyöpäseulonta ikäluokkiin 50–69 vuotta.
Suomessa kutsuttiin vuoteen 2006 asti seulontatutkimuksiin vuosittain noin 200 000 naista; seulontojen laajeneminen yli 60-vuotiaisiin nostanee lukua vuodesta 2007 lähtien huomattavasti.
Suomalaisen seulonnan laadusta on julkaistu useita kattavia tutkimuksia, ja Suomi pärjää hyvin verrattuna eurooppalaiseen keskitasoon.
Kutsutuista naisista yhdeksän kymmenestä osallistuu.
Seulontaan osallistuneista naisista jatkotutkimuksiin kutsutaan noin 2–5 prosenttia, mutta rintasyöpä todetaan lopulta vain alle 0,5 prosentilla seulotuista.
Seulonnoissa löydetään Suomessa vuosittain noin 600–800 syöpätapausta, joista lähes 70 prosenttia on pieniä ja paikallisia.
Koska mammografiaseulontojen laatuvaatimukset ovat korkeat, Suomen Lääkäriliitto perusti vuonna 2001 seulontamammografian erityispätevyystutkinnon.
Erityispätevyyden voi saada radiologian erikoislääkäri, jolla on kahden vuoden työkokemus mammografiayksikössä ja riittävä teoreettinen koulutus.
Kaikki Yhdysvaltojen suuret lääketieteelliset järjestöt suosittelevat naisille mammografiaseulontaa 40 ikävuodesta ylöspäin.
Isossa-Britanniassa seulonnan piiriin kuuluvat kaikki 50–64-vuotiaat naiset, ja seulonta tapahtuu kolmen vuoden välein.
Euroopan unioni on määritellyt rintasyöpäseulonnalle laatukriteerit vuonna 2001.
Seulonnan laatua mittaavia tunnuksia ovat muun muassa seulontakutsujen kattavuus, osallistumisaste, syöpien määrä jatkotutkimuksiin lähetettyjen naisten keskuudessa, paikallisten ja levinneiden syöpien osuus löydetyistä kasvaimista ja seulonnan herkkyys.
Rintasyöpäseulonnan herkkyys eli sensitiivisyys voidaan määritellä esimerkiksi seulonnassa löydettyjen syöpien osuutena niistä syövistä, jotka ilmaantuisivat väestössä ilman seulontatoimintaa eli nk. taustailmaantuvuudesta.
Jan Pieterszoon Sweelinck (1562–16. lokakuuta 1621) oli alankomaalainen säveltäjä, urkuri ja pedagogi.
Sweelinck syntyi Deventerissä.
Monet hänen sukulaisensa vaikuttivat musiikin alalla, ja hän sai opetusta Jan Willemszoon Lossyltä ja Gioseffo Zarlinolta.
Jan Pieterszoon Sweelinckin tuotanto käsittää paljon laulumusiikkia ja yli 70 teosta kosketinsoittimelle.
Hän sai mainetta myös opettajana.
Hänen oppilaitaan olivat muiden muassa Michael Praetorius, Heinrich Scheidemann, Paul Siefert, Samuel Scheidt ja Gottfried Scheidt.
Sweelinck kuoli Amsterdamissa.
Eleanor A. Garatti (myöh. Saville, 12. kesäkuuta 1909 Belvedere, Kalifornia – 9. syyskuuta 1998 Orinda, Kalifornia) oli yhdysvaltalainen uimari ja olympiavoittaja.
Hän voitti olympiakultaa Amsterdamin kesäolympialaisissa 4x100 metrin vapaauintiviestissä ja saman matkan neljä vuotta myöhemmin Los Angelesissa.
Hän voitti myös 100 metrin vapaauinnin hopeaa Amsterdamissa ja pronssia Los Angelesissa.
Seuratasolla Garatti edusti Western Women's Clubia.
Pervomaisk (ven. Первома́йск) on kaupunki Nižni Novgorodin alueella Venäjällä.
Se sijaitsee lähellä Mordvan tasavallan rajaa 189 kilometriä Nižni Novgorodista etelään.
Kaupunki on Pervomaiskin piirin keskus.
Siellä on Nižni Novgorodin ja Saranskin väliseltä rautatieltä haarautuvan sivuradan pääteasema.
Asukkaita on 14 900 henkeä (vuonna 2005).
Paikkakunta on saanut alkunsa terästehtaan yhteyteen 1800-luvun puolivälissä syntyneestä Tašinon työläisasutuksesta.
Vuonna 1951 siitä tuli Pervomaiskin kaupunki.
Nykyään siellä on mm. kone- ja laitetehdas.
The Sims 3 on elämäsimulaatiopeli, joka julkaistiin maailmanlaajuisesti 2. kesäkuuta 2009 Windowsille ja Apple Macille.
Pohjoismaissa julkaisu tapahtui 4. kesäkuuta.
Alun perin pelin piti ilmestyä 20. maaliskuuta, mutta Electronic Arts joutui lopulta myöntämään, ettei peli ole valmis.
The Sims 3:n peruspeli-idea on sama kuin The Sims -pelisarjan aikaisemmissa osissa.
Pelaajan tulee huolehtia simin perustarpeista ja taloudesta.
Lisäksi pelaaja voi toteuttaa hahmonsa pahimpia pelkoja tai hartaimpia toiveita.
Teoriassa pelaajalla on täysi vapaus ohjata simiään täysin haluamaansa elämänsuuntaan.
The Sims 3:n julkaisu oli taloudellisesti EA:lle hyvin merkittävä, sillä peliä myytiin ensimmäisellä viikolla 1,4 miljoonaa kappaletta.
Seitsemännessä The Sims 2 -pelin lisäosassa, The Sims 2: Vapaa-aika, The Sims 3 -pelin tuottaja Rod Humble saattoi tulla antamaan pelaajan ohjaamalle sim-perheelle paketin.
Paketista paljastui tietokone, jossa oli peli The Sims 3 asennettuna.
Tietokonetta ja peliä ei voi ostaa tuoteluettelosta normaaliin tapaan.
Simit voivat pelata tietokoneella peliä, mutta pelaaja ei voi vaikuttaa pelin kulkuun.
The Sims 3:n beta-versio levisi Internetiin toukokuun lopulla ja sitä ladattiin laittomasti torrent-sivustolta lähes 180 000 kertaa neljän päivän aikana, mediaseurantayhtiö BigChampagne ilmoittaa.
EA ilmoitti beta-version olevan vajavainen ja sisältävän useita pelaamista haittaavia teknisiä ongelmia, niin sanottuja bugeja.
Pelissä noudatetaan aikaisemmista The Sims-sarjan osista tuttua kaavaa, eli pelaajan tulee huolehtia luomansa hahmon eli simin perustarpeista, mikä on kuitenkin edeltäjiään pienemmässä roolissa.
Nyt simit osaavat huolehtia itsestään paremmin, vaikka vapaan tahdon voikin ottaa niiltä pois.
Tarpeet tyydyttyvät nopeammin eikä ruokailussa tai kylvyssä mene enää montaa tuntia.
Tämä antaa simeille enemmän aikaa liikkua ulkona ja viettää vapaa-aikaa, joka on välttämätöntä kokonaisen kaupungin kokoisella pelialueella elämisessä.
Pelistä on myös poistettu kaksi tarvetta, ympäristö ja mukavuus, jotka on korvattu kuvilla joihin siirtämällä kursorin ilmestyy tekstiä (esim. kaunis sisustus, mieliala +10).
Pelissä on uudenlainen hahmon- eli siminluontitila, jossa on paljon uusia mahdollisuuksia, kuten simien kenkien ja sukkien väreihin ja kuvioihin vaikuttaminen, hiusten latvojen, juuren ja pohjavärin värjääminen.
Siminluonnissa voi valita simille viisi luonteenpiirrettä, jotka voi valita valtavasta valikoimasta (mm. epäonnekas, hyvä huumorintaju, urheilullinen, synnynnäinen kokki, vedenpelkoinen jne...)
Simeistään voi muokata vaikka lapsia vihaavia raivopäitä, tai hyveellisiä nörttejä.
Luonteenpiirteet vaikuttavat simin elämäntoiveisiin, joiden suorittamisesta saa onnellisuuspisteitä.
Onnellisuuspisteillä voi sitten ostaa simeille palkintoja, kuten esimerkiksi WC-käyntien pidättely -ominaisuuden.
Siminluontiin kuuluu myös kasvonmuotojen muokkaaminen, vaatteiden ja silmä-/aurinkolasien sekä kellojen ja korujen jne. valitseminen eri tilanteisiin.
Simien vartalotyyppejä voi nyt vanhan kolmen sijaan muuttaa kaksiosaisella liukusäätimellä, joista toinen on rasvan määrä (lihava vai laiha) ja toinen lihasmassa.
Pelissä on miehelle ja naiselle molemmille kolme erilaista ääntä, joiden korkeutta voi säätää portaattomasti liukusäätimellä.
Simin ihonväriä voi vaihtaa minkä väriseksi tahansa: pelissä voi tehdä vaikkapa vihreitä maahisia.
Pelissä valitaan myös simin lempimusiikki, -ruoka ja -väri.
Kuten edellisissäkin peleissä, Sims 3:ssakin voi tehdä kokonaisen perheen.
Perheessä täytyy olla vähintään yksi aikuinen.
Simeille voi muuten vapaasti määrittää iän (vauva-taapero-lapsi-teini-nuori aikuinen-aikuinen-vanhus).
Simeille voi valita yhden luonteenpiirteen joka kerta kun ne vanhenevat (vauva = 1 piirre, taapero = 2 piirrettä, lapsi = 3 piirrettä, teini = 4 piirrettä, nuori aikuinen = täydet 5 piirrettä).
Luonteenpiirteet voi vaihtaa aikuisena, jos on kerännyt riittävästi onnellisuuspisteitä.
Pelissä on myös mahdollisuus suunnitella simin talo täydellisesti itse.
Pelaaja voi siis itse vaikuttaa esimerkiksi sohvien, seinien, pöytien, ikkunoiden ja patsaiden kuviointeihin ja siihen miten ne heijastavat valoa.
"Voit oikeastaan katsoa ympärillesi ja sen jälkeen simisi ympäristöä ja näet paljon yhtäläisyyksiä.
Mitään ei ole unohdettu."
Periaatteessa mitä vain voi muokata, miten tahansa haluat, poikkeuksena lattiat.
Vaatteisiin ja esineisiin voi ottaa kuvioinnin mistä tahansa: eli voit pukea hahmon vaikkapa sohvakuosiin tai teräspukuun.
Uutena on myös se, että taloon voi tehdä täydet viisi kerrosta korkean katon kanssa.
Games for Windows: The Official Magazine -lehden huhti-/toukokuun painoksessa on 12-sivuinen esikatselu pelistä.
Tämä esikatselu selitti, että simien naapurusto tulee olemaan täysin saumaton ja ilmoitti, että "mitä teet kotisi ulkopuolella, vaikuttaa yhtä paljon kuin mitä teet sisällä kodissasi".
Siinä myös väitettiin, että muut simit vanhenevat pelaajan simin kanssa, kun he ovat vuorovaikutuksessa pelaajan kanssa.
Uutta on myös se, että kun pelaat yhtä taloutta, muissa talouksissa simit kehittyvät viisaasti omin päin; ikääntyvät, menevät naimisiin, hankkivat lapsia, käyvät töissä, ja niin edelleen.
Tämä tarkoittaa, että maailma muuttuu simien ympärillä ja mikään pelikerta ei koskaan tunnu samalta.
Jos joku muuttaa pois, voit seurata häntä uudelle tontille tai jatkaa pelaamista.
Simit ovat paljon itsenäisempiä.
Heillä on myös kännykkä jolla pystyy ottamaan kuvia, soittamaan muille ja palvelunumeroihin.
Raskaana olevat simit pystyvät synnyttämään sairaalassa.
Raskaana olevalle naiselle tulee pahoinvointia ja selkäkipuja.
Jos raskaana olevan simin saa pidettyä hyväntuulisena, voi lapselle jakaa luonteenpiirteet itse.
Samasta syystä lapsia pitää kehittää tarpeeksi paljon aina kun lapsi kasvaa (vauva-taapero-lapsi-teini-ikäinen-nuori aikuinen)
Pelissä voi myös muuttaa pois ja jättää tai olla jättämättä muita simejä oman onnensa nojaan.
Perheeseen voi myös lisätä simin luomalla simin ja painamalla sitten "yhdistä tämä ja..." nappulaa, ja painamalla sen jälkeen perhettä, johon sen haluaa lisätä.
Jos sim kuolee, niin hän voi ilmestyä haudasta haamuksi kävelemään ja käyttämään esineitä.
Haudan voi myös viedä "tutkimuskeskukseen", jossa simin voi herättää eloon (usein se vain ei onnistu, ja simistä tulee haamu, jolla voi pelata).
19. maaliskuuta 2008 EA paljasti lisää uudistuksia peliin, yhden niistä olleen naapuruston tutkiminen.
Ensimmäistä kertaa ikinä tässä pelisarjassa pelaajan simit voivat avoimesti kulkea kotiensa ulkopuolella.
Kuljeskelun voi suorittaa joko jalan, polkupyörällä, autolla tai joissain tilanteissa taksilla.
Pelissä ei myöskään ole latausikkunoita keskellä peliä.
Peliin voi ostaa tavaraa Sims-pisteillä pelin verkkosivustolta.
Internetin kautta voi myös vaihtaa tavaraa muiden pelaajien kanssa ja "jakaa" omia muokkaamiaan esineitä, joita toiset voivat sitten ladata ilmaiseksi.
Pelialue on pieni kaupunki, jossa on erilaisia asuntoalueita, työpaikkoja ja yhdistyksiä, uimarantoja, kaksi uimalaa, kylpylä, kokoontumispaikkoja, kalastuspaikkoja ja luontoalueita.
Kaupungin keskustassa on puisto jonka ympärillä on mm. hätäkeskus, elokuvateatteri, kirjasto ja kauppa, jossa voi käydä ostamassa esimerkiksi ruokaa ja lukittuja tavaroita.
Simit voivat valita monia erilaisia uria kuten urheilu-ura ja sotilasura.
Simit kehittyvät urallaan, jos niiden mieliala on tarpeeksi hyvä ja he ovat opetelleet uraan vaadittavia taitoja.
Kun sim saa ylennyksen, se saa myös palkankorotuksen.
Simin ollessa töissä pelaaja voi määrittää valikosta miten sim työskentelee.
Vaihtoehtoina on mm. työskentele ankarasti tai ota rennosti.
(Eri urilla on eri vaihtoehtoja miten työskennellä, mutta kaikissa on kuitenkin "työskentele ankarasti" ja "ota rennosti".)
Nämä vaikuttavat simin työmenestykseen ja mielialaan.
Välillä sim voi saada töistä tehtäviä, kuten ylitöihin jääminen tai jonkin tietyn kirjan lukeminen.
Taidot auttavat simejä uralla (mitä parempi maalaamaan, sitä enemmän rahaa saa maalauksista), kotona (kokatessa ei ruoka mene pilalle niin helposti ja kodinkoneet voi korjata helposti itse) ja tietenkin sosiaalisesti (jos naapurit kuulevat vaikkapa kokkaustaidoistasi, he voivat jopa maksaa saadakseen nauttia antimistasi).
Taitojen kehittyminen näytetään selkeästi yhdestä kymmeneen, ja esim. kitaransoittotaidon kehittyessä harjoittelu kuulostaa aina paremmalta, alussa se on vain rämpytystä, mutta taitojen kehittyessä soittoa kuuntelee mielellään.
Alexanderin saaristo (engl. Alexander Archipelago) on saaristo Alaskan kaakkoisrannikolla.
Syvät kanavat erottavat saaret mantereesta.
Suurimmat saaret ovat Chichagof Island, Admiralty Island, Baranof Island, Wrangell Island, Revillagigedo Island, Kupreanof Island ja Prince of Wales Island.
Alueen alkuperäisasukkaita ovat tlingitit ja haidat.
Kaikki saaret ovat metsäisiä, louhikkoisia ja niillä elää runsaasti riistaeläimiä.
Niinpä sahateollisuus, metsästys ja kalastus ovat tärkeitä elinkeinoja, nykyisin myös turismi työllistää.
Ketchikan Revillagigedo Islandilla ja Sitka Baranof Islandilla ovat saariston suurimmat kaupungit.
Koko alueen suurin kaupunki, Juneau on mantereella eikä kuulu saaristoon.
Saaristo sai nimensä Aleksandr Baranovin mukaan.
Hän johti Venäjän turkiskauppayhtiötä 1700-luvun lopussa ja 1800-luvun alussa.
Venäläiset kartoittivat saaria 1741 alkaen.
Ne siiirtyivät Yhdysvaltojen halllintaan 1867 Alaskan kaupan yhteydessä.
Samuel Chao Chung Ting (s. 27. tammikuuta 1936) on Yhdysvalloissa syntynyt kiinalais-yhdysvaltalainen fyysikko.
Tingille ja Burton Richterille myönnettiin vuonna 1976 Nobelin fysiikanpalkinto ψ-hiukkasen löytämisestä.
Tingin vanhemmat olisivat toivoneet pojan syntyneen Kiinassa, mutta vanhempien olleessa Yhdysvalloissa synnytys käynnistyi ja pojasta tuli samalla yhdysvaltalainen.
Tingin molemmat vanhemmat olivat töissä, eikä heillä ollut tarpeeksi aikaa kasvattaa poikaansa, joten kasvatus annettiin äidin puoleisen isoäidin harteille.
20-vuotiaana Ting päätti muuttaa Yhdysvaltoihin ja hankkia siellä koulutuksen.
Vanhempiensa suhteiden avulla hän pääsi opiskelemaan Michiganin yliopistoon.
Hän valmistui filosofian tohtoriksi vuonna 1962.
Ateistit vaativat jumalanpilkkalain kumoamista
Vapaa-ajattelijain liiton kannanoton mukaan uskonrauhan rikkomista koskeva lainkohta on kumottava.
”Jos uskomus kaipaa lain suojaa arvostelua vastaan, siinä on jotain selvästi vialla.
Ainakaan tällaisia uskomuksia ei pidä pykälin suojata” liiton puheenjohtaja Jussi K. Niemelä sanoi.
Vapaa-ajattelijat ottivat asiaan kantaa Jussi Halla-ahon saaman tuomion jälkeen.
Liiton mielestä oikeuden päätös ei ole edes linjassa aiempien ratkaisujen kanssa: Suomen Sisun julkaisemista Muhammad-pilakuvista ja vapaa-ajattelijoiden sivuilla julkaistuista Jeesus-pilakuvista tehdyt tutkintapyynnöt päättyivät syyttämättä jättämisiin.
Tulipalo matkakeskustyömaalla Riihimäellä
Riihimäen rautatieaseman vieressä olevalla matkakeskustyömaalla sattui laaja tulipalo.
Se syttyi noin puoli neljältä iltapäivällä ja aiheutti sankan savupilven, jonka seurauksena asukkaita kehotettiin pysymään sisällä ja sulkemaan ovet, ikkunat ja ilmastointi.
Kehotus purettiin hieman ennen iltaseitsemää tilanteen normalisoiduttua.
Savu aiheutti myös junaliikenteen keskeytymisen, joka sittemmin palautui ennalleen illan aikana.
Palon kerrotaan saaneen alkunsa matkakeskuksen pysäköintikerroksessa olleista styroksilevyistä ja tuhonneen noin 5 000 neliömetrin kokoisen alueen.
Nobelin rauhanpalkinto Obamalle
Nobelin rauhanpalkinnon saa vuonna 2009 Yhdysvaltain presidentti Barack Obama.
Norjan Nobel-komitean puheenjohtajan Thorbjörn Jaglandin mukaan Obama on tuonut toivoa maailmaan.
Perusteluissa mainitaan:
* kansainvälisen diplomatian ja kansojen välisen yhteistyön vahvistaminen
* työ ydinaseiden leviämistä vastaan
* rakentava rooli ilmastonmuutoksen rajoittamisessa.
Obama on kolmas istuva Yhdysvaltain presidentti, joka on sanut Nobelin rauhanpalkinnon.
Aiemmin palkinnon ovat saaneet Yhdysvaltain presidentit Woodrow Wilson vuonna 1919 ja Theodore Roosevelt vuonna 1906.
Presidenttinä vuosina 1977-1981 toiminut Jimmy Carter sai palkinnon vuonna 2002.
Kymmeniä kuollut pommi-iskussa Algeriassa
Kymmeniä ihmisiä on kuollut pommi-iskussa Algeriassa.
Pääkaupungissa Algerissa räjähti kaksi autopommia.
Yhteensä 180:n kerrotaan haavoittuneen, osan heistä kriittisesti.
Sairaalalähteiden tietojen mukaan kuolleita olisi ainakin 67.
Sisäministeri Noureddine Jazid Zerhounin mukaan kuolleita olisi kuitenkin varmistunut vasta 22.
Heidän joukossaan on myös ulkomaalaisia.
Maan sisäministeriön mukaan teon takana on ääri-islamistinen kapinallisryhmä GSPC.
Se on terroristijärjestö al-Qaidan Pohjois-Afrikan siipi.
Itse se ei ole ilmoittautunut iskun tekijäksi.
Iskut kohdistettiin Algerian korkeimpaan rakennukseen, jonka luona kymmenet yliopisto-opiskelijat saivat surmansa heitä kuljettaneessa linja-autossa sekä Hydran kaupunginosaan, jossa sijaitsee useita YK:n rakennuksia.
YK:n alaisen pakolaisjärjestön johtaja António Guterres pitää iskua suunnattuna YK:ta kohtaan.
Useat valtiomiehet maailmalla ovat tuominneet iskun.
Esimerkiksi Ranskan presidentti Nicolas Sarkozy piti tekoa "barbaarisena, vihattavana ja syvästi raukkamaisena".
Tuuli Kousa lopettaa Neste Oilin viestintäpäällikkönä
Helsingin kaupunginvaltuuston vihreiden edustaja Tuuli Kousa lopettaa Neste Oilin uusiutuvien polttoaineiden viestintäpäällikkönä ja vaihtaa kirjapainoalalla toimivalle Gummerukselle.
Kousa on kannattanut palmuöljyn käyttöä polttoaineena kertoen sen puolittavan kasvihuonepäästöt nykyisiin polttoaineisiin verrattuna.
Hän kertoo yhä ehdottomasti kannattavansa Neste Oilin palmuöljyn käytön lisäystä.
WWF:n mukaan öljypalmuplantaasit ovat pääsyy sademetsien häviämiseen.
Plantaasit uhkaavat sademetsiä, makean veden ekosysteemejä, metsästä elinkeinonsa saavien elintapaa ja uhanalaisten eläinten kuten tiikerien, norsujen, sarvikuonojen ja orankien säilymistä.
Orankien elinympäristöstä on hävinnyt 80 prosenttia, ja niiden pelätään kuolevan sukupuuttoon viidessä vuodessa.
Puuviljelmien perustaminen turvesuolle vastaa yli miljardin tonnin hiilidioksidipäästöistä vuosittain.
Esimerkiksi Indonesian sellu- ja öljypalmuviljelmien johdosta Indonesia on maailman kolmanneksi suurin kasvihuonekaasujen tuottaja USA:n ja Kiinan jälkeen.
Sellu- ja öljypalmuviljelmien ongelmiin sisältyy myös monimuotoisuus, vesioikeudet, viljelyn vedenkulutus ja paikallisasukkaiden ja alkuperäiskansojen maaoikeudet.
Greenpeace vaati yhtiökokouksessa 2009 Helsingin Messukeskuksessa Neste Oilia luopumaan palmuöljyn käytöstä biodieseliin.
Greenpeacen mielestä palmuöljyn tuotanto tuhoaa sademetsiä ja kiihdyttää ilmastomuutosta.
Neste Oilin ympäristöjohtaja kiisti väitteet.
Neste Oil tuo palmuöljyn Malesiasta.
Yritys tuottaa biodieseliä Porvoossa 170 000 t/vuosi 2009 ja 340 000 t/vuosi 2010, Singaporessa 800 000 t/vuosi 2010 ja Rotterdamissa 800 000 t/vuosi 2011.
Miina Äkkijyrkkä joutuu jättämään kunnostamansa tilan
Kuvanveistäjä Miina Äkkijyrkkä asuu Helsingin kaupungin vuokralaisena Helsingin Vuosaaressa Skatan tilalla.
Tilalla on parikymmentä kyyttöä ja viisi hevosta .
Helsinki irtisanoi 8 ha tilan vuokrasopimuksen marraskuussa 2007.
Helsingin kaupunki riitautti vuokrasopimuksen käräjäoikeudessa muutamaankin kertaan.
Elokuussa kaupunki sopi, että vuokrasopimusta jatketaan heinäkuuhun 2009, mutta Äkkijyrkkä ei hyväksynyt kaupungin sopimusehtoja.
Helsingin käräjäoikeus päätti että kaupungilla oli lainmukaiset syyt irtisanoa tilan ja maa-alueiden vuokrasopimus.
Käräjäoikeus velvoiti Tossavaisen karja –yhdistyksen, jonka hallituksen puheenjohtaja Äkkijyrkkä on, luovuttamaan vuokrakohteet kaupungin vapaaseen hallintaan.
Maa-alueet on luovutettava marraskuun loppuun mennessä häädön uhalla.
Kaupunki vuokrasi tilan hyötyeläinten pitoa ja muuta yleishyödyllistä toimintaa varten vuonna 1995.
Siksi oikeus sovelsi lakia liikehuoneiston vuokrauksesta.
Oikeuden mukaan ei ollut näyttöä, että Äkkijyrkkä olisi käyttänyt tilaa sopimuksen vastaisesti.
Oikeuden mukaan Äkkijyrkkä ei noudattanut nautakarjan pidosta annettuja asetuksia.
Oikeuden mukaan Äkkijyrkkä esitti vaatimuksen irtisanomisen tehottomaksi julistamisesta liian myöhään.
Se olisi pitänyt tehdä kuukauden sisällä sen julistamisesta.
Sen merkitys olisi ollut epävarma.
Äkkijyrkkä palkittiin Tampereella marraskuussa 2008 kiitoksena merkittävästä työstä alkuperäisrotujen hyväksi.
Clinton ja McCain voittamassa supertiistain
Supertiistaina Yhdysvaltojen presidentinvaalien esivaaleissa äänestettiin 24 osavaltioissa.
Näihin kuuluivat esivaalien lopputuloksen kannalta merkittävät Kalifornian, New Yorkin, Illinoisin, New Yersey, Missourin ja Georgian osavaltiot.
Demokraattien esivaalien tämän hetkisten tulosten mukaan Hillary Clinton on voittamassa Kaliforniassa, New Yorkissa ja New Jerseyssä, joka antaa hänelle esivaalien johtoaseman vaikka Barack Obama voittaakin hänet useammassa eri osavaltiossa.
Republikaanien kisaa käydään kolmen kilpailijan kesken, joista John McCain on voittamassa isoissa kaupungeissa ja siten koko republikaanien supertiistain.
Seuraavana tulevat keskenään tasaväkiset Mitt Romney ja Mike Huckabee.
Joukko irakilaisia protestoi toimittajan pidätystä vastaan
Toimittaja Muntadar al-Zaidi joutui putkaan sunnuntaina heitettyään kenkänsä Yhdysvaltain presidentti George W. Bushia päin tämän pitäessä tiedotustilaisuutta Lähi-idän matkallaan.
Jos tuomari määrää toimittajalle oikeuskäsittelyn, hän joutunee odottamaan oikeuden eteen pääsemistä kuukausia.
Miestä voidaan syyttää Bushin ja tämän vieressä seisseen Irakin pääministerin loukkaamisesta, mistä maksimirangaistus on kaksi vuotta vankeutta.
Al-Zaidi sai kansallissankarin maineen Irakissa epäsuosiossa olevan Bushin kimppuun käymisestä.
Useat sadat ihmiset ovatkin eilen ja tänään osoittaneet mieltään tämän vapauttamisen puolesta.
Myös Irakin toimittajien järjestö toivoo al-Zaidille armahdusta, vaikka kutsuukin tämän tekoa oudoksi ja epäammatilliseksi.
Monet lakimiehet ovat tarjonneet al-Zaidille apuaan.
–Muntadar al-Zaidi on ilmaissut irakilaisten tunteet ja aikeet tyrannian symbolia kohtaan, kommentoi mielenosoittaja Nassar Afrawi Nasiriyahissa.
Muntadar al-Zaidin isoveli Dargham al-Zaidi sanoi tänään BBC:lle sotilaiden pahoinpidelleen Muntadaria.
Tältä on hänen mukaansa katkennut käsi ja kylkiluita ja tällä on sisäisiä verenvuotoja.
Toimittajien järjestön johtaja Mouyyad al-Lamin on kuitenkin sanonut viranomaisten kertoneen, että al-Zaidia on kohdeltu hyvin.
AS Roma ei pystynyt kuromaan Arsenalin etua kiinni
Italialainen AS Roma hävisi niukasti jalkapallon mestareiden liigassa englantilaisella Arsenalille 6–7 rangaistuspotkukilpailussa.
AS Roma hävisi joukkueiden ensimmäisen kohtaamisen 1–0, joten italialaiset olisivat tarvinneet vähintää kahden maalin voiton pudoktaakseen Arsenalin.
AS Roma siirtyi jo yhdeksännellä minuutilla Juanin maalilla 1–0 johtoon.
Ottelussa Arsenalin Abou Diaby sai keltaisen kortin 49. minuutilla.
Saman kohtalon koki 89. minuutilla AS Roman Marco Motta.
Koska varsinaisella peliajalla ei saatu ratkaisua, siirryttiin rangaistuspotkuihin.
Arsenalin ensimmäinen laukoja, Eduardo da Silva epäonnistui ja AS Roma siirtyi 1–0 johtoon, kun David Pizarro onnistui.
Toisissa laukojissa Arsenalin Robin van Persie onnistui, AS Roman Mirko Vučinić ei taas saannut palloa maaliin.
Tilanne oli tasan, kunnes tulivat kahdeksannet laukojat.
Arsenalin Abou Diaby onnistui.
Seuraavaksi vuoron sai Max Tonetto.
Tonetto epäonnistui ja Arsenal jatkaa pelejään puolivälierissä.
Mikko Nousiainen Mannerheim-elokuvan pääosaan
Mikko Nousiainen julkistettiin tänään pidetyssä tiedotustilaisuudessa Mannerheim-elokuvan pääosan esittäjäksi.
Nousiainen näyttelee elokuvassa marsalkka Carl Gustaf Emil Mannerheimia.
Nousiainen kertoi olevansa helpottunut roolin julkistamisesta, koska hän on itse ollut tietoinen roolistaan jo kahden vuoden ajan.
Yhdeksän vuotta valmisteltu elokuva on Renny Harlinin ohjaama ja Heikki Vihisen käsikirjoittama.
Elokuvan kuvaukset on tarkoitus aloittaa vuoden kuluttua.
Elokuva kuvataan Venäjällä, Baltian maissa ja Suomessa.
Elokuvan ensi-ilta on 30. marraskuuta 2009.
